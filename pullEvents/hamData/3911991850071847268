


 

27
Mart 2017Pazartesi




ODTÜ
ODTÜ Merkez Mühendislik Binası MM25 Amfisi 
Bu sene ikincisi IEEE ODTÜ Women In Engineering alt birimi tarafından 27 Mart’ta düzenlenecek MOWIE isimli kısa film yarışması, tüm öğrencileri “Mühendislikte Kadın” temalı özgün kısa filmleriyle bu yarışmaya katılmaya davet ediyor. Amacı, üniversite gençliğine mühendislikte kadının yeri hakkında bilinçlendirmek ve kadınların mühendislikte karşılaşabileceği zorluklar üzerine farkındalık yaratmak olan yarışma kazanan yarışmacıları ödülleriyle de şaşırtıyor!
8 Mart kadınlar gününe özel sponsor şirketlerin alanında uzman ve özgün konuşmacılarının yer alacağı özel oturumlara da ilgililerini bekliyor!
Ödülleri; Birinciye 2000 TL, İkinciye 1000 TL, Üçüncüye 500 TL, Jüri Özel / SİNEMATEK Eğitim Ödülü, Sürpriz hediyeler ve çekilişler şeklinde olan yarışmanın final töreni ve film gösterimleri 27 Mart 2017’de Orta Doğu Teknik Üniversitesi’nde gerçekleştirilecektir. Filmlerin son teslim tarihi: 20 Mart 2017 olup jüri değerlendirmesi 21 Mart ev 26 Mart 2017 tarihleri arasında yapılacak.
Jürisinde sponsor şirketlerin yanı sıra Filmler ve Filimler Yöneticisi ve Seslendirmen Taha Ulukaya, Film Direktörü Anıl Kaya,Film Çevirmeni Cem Özdemir yer alacaktır. Jüri kararı kesindir, değiştirilemez. Ancak yarışmaya gönderilen eserin alıntı ve/veya çalıntı olmasından doğabilecek her türlü yasal sorumluluklar, yarışmacıya aittir. Böyle bir durumun ortaya çıkması halinde, ilgili kısa film, yarışmadan men edilir. Tespit yarışmadan sonra yapılır ise eser sahibi ödüllendirilmiş olsa dahi ödülü geri alınır. IEEE ODTÜ ve çözüm ortakları bu durumdan hukuken sorumlu tutulamaz. Jüri değerlendirmesinde gizlilik ilkesi esas alınacaktır.
Yarışma amatör ve profesyonel herkese açık olup katılım koşulları aşağıdaki gibidir;  


Film veya video formatlarında çekilmiş kurmaca ve animasyon türlerindeki yapımlar yarışmalara katılabilir.


Yarışma için bu tür dışında gönderilen eserler değerlendirmeye alınmayacaktır.


Yarışmanın teması “Mühendislikte Kadın”dır.


Yarışma, kapsamda belirtildiği üzere herkese açıktır.


Yarışmaya 07.01.2017-20.03.2017 tarihleri arasında yollanmış filmler katılabilir.


Yarışmaya 20 dakikadan uzun olmayan eserler katılabilir.


Bir yarışmacı en fazla 2 eserle yarışmaya katılabilir.


Eserin veya eserlerin, daha önce herhangi bir ulusal ya da uluslararası yarışmada yarışmış veya ödül almış olması bu yarışmaya katılmasına engel teşkil etmez.


Türkçe dışındaki dillerde hazırlanan filmler, Türkçe alt yazılı olmak zorundadır.


Yarışmaya gönderilecek kısa filmlerdeki özgün olmayan metin, görüntü, müzik, vb. kullanımlarından doğacak her türlü telif hakkı, yarışmacının sorumluluğundadır. Bu kapsamda doğacak hukuki sorumluluk eser sahibine aittir. IEEE ODTÜ ve çözüm ortakları bu durumdan hukuken sorumlu tutulamaz.


Katılımcılar, çektikleri kısa filmleri #ieeeodtü ve #mowieee #yeswiecan hashtagleri ile youtube'da herkese açık bir şekilde paylaştıktan sonra linkteki başvuru formunu dolduracaktır.


http://www.kisa.link/DJ7


IEEE ODTÜ, yarışmacıların hazırladıkları video ve filmleri sosyal medya hesaplarında paylaşma hakkına sahiptir.


Başvuru formunu dolduran yarışmacılar yukarıda belirtilen katılım koşullarını kabul etmiş olurlar.


MOWIE, bütün ilgilenenlerini yarışmaya katılmaya davet ediyor! İletişim için IEEE ODTÜ Yönetim Kurulu mail adresi yk@ieee.metu.edu.tr ye mail ya da yarışmanın resmi facebook hesabı olan @mowieee ‘ye mesaj atabilirsiniz
 





ÖĞRENCİ KULÜBÜNE GİT
ANASAYFA GİT

PAYLAŞ



















