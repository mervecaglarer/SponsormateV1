



27
Şubat 2017Pazartesi


01
Mart 2017Çarşamba




ODTÜ
ODTÜ Kültür ve Kongre Merkezi 
IEEE ODTÜ’DEN 11 YILLIK KÖKLÜ BİR ETKİNLİK: KAMPÜS GELİŞİM GÜNLERİ
        Kariyer ve teknoloji alanında öğrenci toplulukları tarafından yapılan Türkiye’nin en büyük etkinliklerinden biri olarak kabul edilen ve  bu sene 27-28 Şubat ve 1 Mart tarihlerinde Kemal Kurdaş Kültür ve Kongre Merkezi’nde 11.’si gerçekleşecek Kampüs Gelişim Günleri, siz değerli katılımcılarını bekliyor!  Etkinlik IEEE ODTÜ Öğrenci Kolu tarafından Tofaş ana sponsorluğunda düzenleniyor.
        Odak noktası öğrenciler olan etkinliğin amacı katılımcılara her alanda kendilerini geliştirebilecekleri bir ortam sağlamaktır. Bu yüzden etkinliğin çok geniş bir alan skalası bulunmakta; etkinlikte girişimcilik, gıda, elektronik, kimya, finans otomotiv, tasarım, kişisel gelişim, eğitim, bilişim, savunma sanayi, enerji, pazarlama ve daha birçok güncel konu alanlarında uzman konuşmacılar ile etkili bir şekilde işleniyor ve 3 gün boyunca sürecek oturum ve çalıştaylar düzenleniyor.
        Etkinlik bu sene 28 Şubat’ta yapılacak Ankara Mini Maker Faire’e de ev sahipliği yapıyor! Maker kültürü, teknoloji ile ‘kendin yap’ kültürünün birleşmesinden oluşan ve temeline üretmeyi alan bir akımdır. Maker Fairler ise bu kültürle üretilen teknolojiden zanaate kadar farklı içerikleri bulunduran dünyanın en kapsamlı fuarlarıdır. Dünya genelinde 185 ülkede yapılan ve 1.5 milyon katılımcıya sahip olan Maker Faire’in Ankara ayağına kayıt olmak için ankaraminimakerfaire.eventbrite.com adresini ziyaret edebilir ve bu muhteşem deneyimi Kampüs Gelişim Günleri kapsamında yaşayabilirsiniz.
       Geçen senelerde  şirket yöneticilerine ek olarak Uzayda En Uzun Süre Kalan İkinci Kadın Astronot  Shannon W. Lucid gibi değerli isimleri de ağırlayan etkinlik bu sene de tam hızla devam ediyor ve Cambrige Üniversitesi’nde akademisyen olan Mete Atatüre, Game of Thrones dizisinde çizer olan Onur Çaylı ve ünlü tiyatrocu Şebnem Bozoklu gibi değerli isimleri ağırlıyor. Etkinlik aynı zamanda IEEE ODTÜ’nün çıkardığı 5000 tirajlı BİLTEK dergisinin 40. Sayısının galasına da ev sahipliği yapıyor.
        IEEE ODTÜ, bütün ilgilenenleri Kampüs Gelişim Günleri’ne bekliyor! Detaylı bilgileri http://www.kampusgelisimgunleri.org/  ve http://ieee.metu.edu.tr/ adreslerinden öğrenebilir ve aklınızdaki soruları sorabilirsiniz.             





ÖĞRENCİ KULÜBÜNE GİT
ANASAYFA GİT

PAYLAŞ



















