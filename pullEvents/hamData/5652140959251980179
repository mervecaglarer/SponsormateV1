


 

20
Mart 2020Cuma




İstanbul Teknik Üniversitesi
İTÜ Maçka Kampüsü Mustafa Kemal Amfisi 
Sürdürülebilir Ekosistem Günleri 11. yaşına giriyor.
Sürdürülebilir Ekosistem Günleri,  2009 yılından bu yana her yıl yaklaşık 400 katılımcı ile beraber gerçekleştirilmektedir. İTÜ'nün ilk "karbon sıfır" sertifikalı kongresi olma özelliği taşımaktadır. Bu kongre kapsamında Türkiye'nin birçok noktasından gelen öğrenciler ile alanında uzman sektör temsilcileri bir araya getirilmektedir. Bu yıl 11. kez düzenlenecek olan kongre, 20-21-22 Mart 2020 tarihlerinde İTÜ Maçka Kampüsü Mustafa Kemal Amfisi’nde gerçekleşecektir. Etkinliğin ilk iki günü değerli konuşmacıların yer aldığı oturumlar şeklinde Maçka’da, 22 Mart’ta ise İTÜ Ayazağa Kampüsü’nde workshoplar olacaktır. Kongrede her yıl alanında uzman konuşmacılar, çevre sektörü ve sürdürülebilirlik ile ilgili çalışma yapan sektörlerden isimler ve öğretim üyeleri konuşmalar yapmaktadır. Katılımcı kitlesi ise Türkiye’nin dört bir yanından başta çevre mühendisliği olmak üzere birçok bölüm öğrencileri, öğretim üyeleri, akademisyenler, çevre ve sürdürülebilir yaşama ilgi duyan kişilerden oluşmaktadır. Katılımcıların ağırlanması, kongrenin organizasyonu ve olabilecek en iyi şekilde hazırlanması, en güncel bilgilerin paylaşılması, katılımcılara sürdürülebilirlik ve çevre bilincinin kazandırılması adına yaklaşık 40 kişi görev almaktadır. Bu yıl 11. yılı ile Sürdürülebilir Ekosistem Günleri, daha multidisipliner bir yapı kazanmayı hedeflemektedir. Kongrede bu sene oturumlar eş zamanlı olarak işaret diline de çevrilecektir. Engelsiz 11. SEG’e herkes davetlidir. Katılımcıların ve konuşmacıların güzel bir şekilde ağırlanması için SEG ekibi çalışmalarına hız kesmeden devam etmektedir. Doğayı katleden bir nesil değil, geleceğe umutla bakan, doğa için korumacı ruhlu ve bilinçli bireyler olarak bu sene de SEG’leniliyor. “segitu.org” adresinden kayıt olarak yerinizi ayırtabilirsiniz.
Unutmayın, #engelleriaşıyoruz ve hep birlikte SEG’leniyoruz!






ÖĞRENCİ KULÜBÜNE GİT
ANASAYFA GİT

PAYLAŞ



















