


 

17
Kasım 2018Cumartesi




Boğaziçi Üniversitesi
Boğaziçi Üniversitesi Garanti Kültür Merkezi 
Boğaziçi Üniversitesi İşletme ve Ekonomi Kulübü, reklam dünyasının önde gelen isimlerini katılımcılarla buluşturan, sektörde merak edilen konuların ve yükselen trendlerin konuşulduğu ADhere Reklamcılık Günleri’nin 12.sini düzenliyor. Reklamcılık alanında önemli isimleri bir araya getirecek olan ADhere, bu yıl 17-18 Kasım’da Boğaziçi Üniversitesi Garanti Kültür Merkezinde gerçekleşecek.
Türkiye’nin en köklü ve en büyük öğrenci kulübü Boğaziçi Üniversitesi İşletme ve Ekonomi Kulübü’nün bu yıl 12.sini düzenleyeceği ADhere Reklamcılık Günleri, bu sene geleneksel reklamcılık, reklamcılıkta strateji, prodüksiyonun incelikleri, reklam ve jingle, yeni nesil ajanslar, dünden bugüne reklamcılık ve sektörün geleceği konu başlıklarıyla sizlerle buluşacak. 17 Kasım Cumartesi günü Reklamcılık Vakfı Başkanı Lize Karaboğa’nın açılış konuşmasıyla başlayacak olan etkinliğe; TBWA\ISTANBUL CCO'su İlkay Gürpınar, DEPO Film kurucusu ve Executive Producer’ı Ender Sevim, C-Section CEO’su Enis Orhun ve Jingle Jackson kurucusu Emre Irmak, Deeper yönetici ortağı İhsan Özçıtak ve BLAB kurucu ortağı ve Kreatif Direktörü Taylan Yapıcı TBWA\ISTANBUL’dan statejist Ceren Şehitoğlu, Medina Turgul DDB Executive Kreatif Direktörü
Kurtcebe Turgul, Manajans/JWT Kreatif Direktörü Sami Basut, TBWA\ISTANBUL Chief Data Officer’ı Nüzhet Algüneş ve Tribal Worldwide İstanbul Kreatif Direktörü Arda Erdik gibi sektörün önemli isimlerinin yanı sıra Youtube kanallarıyla milyonlara ulaşan Base42 ve Batesmotelpro ekibi gibi youtuberlar ve ünlü isimler de konuk olacak. 17-18 Kasım günlerinde oturumlara paralel yapılacak workshop’lar, öğrencilere çeşitli kariyer imkanları sunacak speed dating ve portfolyo gösterimi ile devam edecek olan etkinlikte eğlence ögesi de ön planda olacak.
ADhere Reklamcılık günleri, üniversite öğrencilerine
reklamcılık sektörünün kapılarını aralarken, workshop ve kariyer etkinlikleri ile katılımcılarına etkinlikte aktif bir şekilde yer alma olanağı da sağlıyor. Etkinlik ile ilgili detaylı bilgi ve katılım formu için http://adhere.buik.net sitesini ziyaret edebilirsiniz.





ÖĞRENCİ KULÜBÜNE GİT
ANASAYFA GİT

PAYLAŞ



















