



02
Aralık 2016Cuma


03
Aralık 2016Cumartesi




İstanbul Teknik Üniversitesi
İTÜ Maçka Kampüsü Mustafa Kemal Amfisi 
Teknoloji gurularının heyecanla beklediği ve sektörün en prestijli etkinliklerinden biri olan Bilişim Teknolojileri Zirvesi (BTZ) 2-3 Aralık tarihlerinde İTÜ Maçka Kampüsünde düzenlenecek.
 
İTÜ İşletme Mühendisliği Kulübü tarafından düzenlenen 9. Bilişim Teknolojileri Zirvesi 4 ana bölümden oluşuyor: Oturumlar, Bilişim Teknolojileri Alanı (BT Alanı), İnteraktif Bölüm ve İşletme Mühendisliği Kulübü Sosyal Medya Ödül Töreni.
 
Bu yıl “Dijital Dönüşüm” ana teması ile yola çıkan Bilişim Teknolojileri Zirvesi’nde günümüzün kaçınılmaz bir parçası olan ve gelecekte ayakta kalabilmek için herkesin ayak uydurması gereken kavram, sektörün önde gelen isimleri, girişimciler ve yatırımcılar tarafından irdelenecektir. Konuşmacılar tarafından fütüristik birer yaklaşımla bahsedilecek konuları dinlerken hem hayrete düşecek, hem ilham alacak, hem de kariyerinize yön vereceksiniz.
Zirvedeki Oturumlarda,
Lidyana Kurucu ve CEO'su Hakan Baş,
Paraşüt Kurucusu ve CEO’su Sean Yu,
Hürriyet CEO’su Çağlar Göğüş,
Microsft Türkiye Yazılım Geliştirme Teknolojileri Genel Müdür Yardımcısı Cavit Yantaç,
Ericsson Ortadoğu ve Afrika Bölgesi Stratejik Yatırımlardan Sorumlu İş Geliştirme Müdürü Deniz Köylü,
Melek Yatırımcı Ali Babaoğlan,
Teknoloji Transfer Hızlandırıcısı (TTH) Proje Geliştirme Lideri Doğan Taşkent
ve alanında yetkin daha birçok konuşmacı yer alacak.
 
BT Alanı, bilişim sektörünün farklı alanlarında faaliyet gösteren şirketleri tek bir organizasyonda buluşturmasının yanında, girişimcilerin gereksinim duyduğu networking için de uygun bir ortam sağlamaktadır. Bunun yanında firma ürünlerinin, kampanyaların doğrudan kullanıcıya ulaştırılmasını ve geri bildirim alınmasını da mümkün kılmaktadır. Katılımcılar, BT Alanı’nda bilişim dünyasındaki son gelişmelerden haberdar olacakları gibi yeni teknolojileri de deneyimleme imkânı bulacaklar.
 
BTZ 2010’da Türkiye’de bir ilk olarak gerçekleştirilmeye başlanan İşletme Mühendisliği Kulübü Sosyal Medya Ödülleri, ülke çapında büyük bir ses getirmektedir. Her yıl olduğu gibi BTZ 2016’da da sosyal medyayı en iyi şekilde kullanan sanat, spor ve iş dünyasından ünlü isimlerin yanı sıra en etkili sosyal medya markaları, sosyal medyayı en başarılı kullanan resmi kurum, sivil toplum örgütü halk oylaması sonucunda belirlenerek 3 Aralık akşamı düzenlenecek törende ödüllendirilecektir.
Halk oylaması 27 Kasım'a kadar devam edecektir!
Oy vermek için: http://sosyalmedyaodulleri.com
Zirveyle ilgili detaylı bilgilere btz.org.tr adresinden ulaşabilirsiniz.
Ayrıntılı bilgi ve sorularınız için; info@btz.org.tr





ÖĞRENCİ KULÜBÜNE GİT
ANASAYFA GİT

PAYLAŞ



















