


 

11
Mart 2020Çarşamba




TOBB
TOBB Üniversitesi 
Liderlik Kampı'20
TOBB ETÜ Endüstri ve Verimlilik Topluluğu’nun her yıla damgasını vuran etkinliği Liderlik Kampı, 2020’de de Türkiye’nin dört bir yanından gelecek olan öğrencilere dolu dolu ve eşsiz üç gün yaşatmaya hazırlanıyor!
 
Bu yıl onuncusu düzenlenecek olan, günümüz liderleri ile geleceğin liderlerini bir araya getirmeyi amaçlayan Liderlik Kampı, 11-12-13 Mart tarihlerinde TOBB ETÜ Konferans Merkezi’nde gerçekleşecek. Liderlik Kampı’20 katılımcıları üç gün boyunca alanında uzman, lider vasıflı kişilerin deneyimlerini ve bilgilerini paylaşacağı oturumları dinleme ve bu isimlerle birebir tanışarak bilgi alışverişi yapma fırsatını bulacak.
 
Ayrıca, iş hayatı için tecrübe kazandırmayı amaçlayan, büyük şirketlerin problemlerinin analiz edildiği ve çözüm önerilerinin getirildiği, mülakat simülasyonlarının yer aldığı workshoplar düzenlenecektir.
 
Profesyonel hayat ve liderlik hakkında bilgi ve tecrübe sahibi olmayı sağlayacak oturumlar ve Vaka Analizi Yarışması’nın yanı sıra Liderlik Kampı’20 katılımcıları; günün yorgunluğunu atmak, tanışmak ve network kurmak amacıyla üç gün boyunca her akşam Ankara’nın en güzel mekanlarında eğlenme şansını bulacak!
 
Yüksek dozda öğrenmeyi ve eğlenmeyi garanti eden Liderlik Kampı’20, sınırlı sayıdaki kontenjanıyla konaklamalı ve konaklamasız katılımcılarını bekliyor! Liderlik vasıflarını geliştirip kendine yeni şeyler katacağın, iş hayatına hazırlanacağın, yeni insanlarla tanışacağın ve sınırsız derecede eğleneceğin Liderlik Kampı’20’de sen de çok gecikmeden yerini al!

" />






ÖĞRENCİ KULÜBÜNE GİT
ANASAYFA GİT

PAYLAŞ



















