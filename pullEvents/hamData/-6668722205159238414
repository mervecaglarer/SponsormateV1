


 

15
Aralık 2019




Bilkent Üniversitesi
Bilkent Otel 
Ankara Startup, Start Alıyor
Ankara’nın En Büyük Girişimcilik Zirvesi Start Alıyor: Ankara Startup Zirvesi
Türkiye’nin ilk startup zirvesi olma özelliği taşıyan Ankara Startup Zirvesi, kapılarını 13. kez girişimcilere açıyor. Bilkent Genç Girişimciler Kulübü (YES) tarafından düzenlenen zirve, aynı zamanda üniversite öğrencileri tarafından düzenlenen en büyük girişimcilik etkinliği olarak biliniyor. Ankara’nın en büyük girişimcilik zirvesinde her yıl olduğu gibi bu yıl da girişimcileri, “girişimcilik” bombardımanı bekliyor. Yani girişimci adayları girişimciliğe doyacak!
Ankara Startup Zirvesi Nedir?
Ankara Startup, yine yeni fikirlerin doğuşuna tanıklık edecek. Startup Turkey ve Startup İstanbul gibi zirvelerden önce ekosistemde yerini alan Ankara Startup’a Bilkent Genç Girişimciler Kulübü öncülük ediyor. Zirve; melek yatırımcıları, yatırım gruplarını ve web-mobil tabanlı projeleri olan girişimcileri bir araya getiriyor. Kâr amacı gütmeyen organizasyon, Ankara başta olmak üzere Türkiye’nin girişimcilik ekosistemini geliştirmeyi amaçlıyor.
Etkinlik, sanayi devrimini kaçıran Türkiye’nin internet devriminde hak ettiği pozisyonu alabilmesi için katkı sağlamayı hedefliyor. Katılımcılara girişimcilik ekosistemini tanıtan zirve, girişim temelinde kariyer hedefi ortaya koyuyor. Özellikle üniversite öğrencileri için geniş bir vizyon sunuyor.
2019 Ankara Startup, her yıl olduğu gibi bu yıl da özel ödüllerle girişimlerin gelişimlerini destekleyecek. Bir startupa Bilkent Cyberpark’ta ofis, bir startupa ön kuluçka, üç startupa Türkiye İş Bankası tarafından düzenlenen Workup Girişimcilik Programı’nın sunum gününe davetiye, üç startup'a Growth Circuit Türkiye Hızlandırma Programı ödülü, bir startup'a 3 aylık CoZone Co-Working üyeliği, bir startup'a E-CO Consulting & Coaching tarafından fizibilite ve rapor hizmeti ödülleri verilecek.
Ankara Startup Zirvesi Konsepti
Ankara Startup’a çoğu üniversite öğrencisi yaklaşık 800 kişi katılacak. Her yıl 100’den fazla startup başvurusu alan etkinlikte ilk olarak zirvede yarışacak 20 startup belirlenecek. Seçilen 20 startup içinden 8 finalist startup, yatırımcı karşısında görücüye çıkacak. Diğer 12 startup ise, Elevator Pitch konseptinde jüri karşısında 1’er dakika içinde kendilerini ifade etmeye çalışacak.
Ankara Startup Zirvesi Konuşmacıları
13. Ankara Startup Zirvesi'nin katılımcıları:

Google Kurumsal Satış Direktörü Uğur Osmanlıoğlu
Microsoft Türkiye Kamu Sektörü ve Yatırımlarından Sorumlu Ülke Direktörü Dr. R. Erdem Erkul
212 Kurucu Ortağı Ali Karabey
Pronet Kurucu Ortağı Alp Saul
Keiretsu Forum Türkiye Yönetim Kurulu Başkanı Hulusi Berik
İş Bankası Workup Program Lideri Emrah Koktekin
Pixery Kurucusu & CEO’su Kemal Uğur
Insider Kurucu Ortağı Muharrem Derinkök
Galata Business Angels - Melek Yatırımcı Ömer Faruk Akarca
Revo Capital - Partner Arın Özkula
Picus Security - CTO Volkan Ertürk
Oracle Stratejik Girişimler Müdürü Sena Aydoğan.

 






ÖĞRENCİ KULÜBÜNE GİT
ANASAYFA GİT

PAYLAŞ



















