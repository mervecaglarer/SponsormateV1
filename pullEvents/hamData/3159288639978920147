


 

04
Kasım 2017Cumartesi





Boğaziçi Üniversitesi Garanti Kültür Merkezi 
Boğaziçi Üniversitesi İşletme ve Ekonomi Kulübü bünyesindeki Girişimcilik ve İnovasyon Alt Kurulu, Türkiye girişimcilik ekosisteminin uzman isimleriyle öğrencileri How to Start Girişimcilik Zirvesi’nde buluşturuyor.

Kariyerlerine yön vermek, girişimcilik hakkında daha fazla bilgiye sahip olmak isteyen herkesi “Girişimciliğin 20 Yıl Sonrası”, “ Doğru Ekiple Çalışmak”, ” Yatırımcı Ne İster?”,” Gençliğin Geleceği”,” Türkiye’de Girişimcilik”, “Endüstri 4.0” oturumları ve daha birçok oturum aracılığıyla ekosistemin önde gelen isimlerinden Hasan Aslanoba, Hakan Baş, Gülsüm Çıracı, Çağlar Erol, Cem Soysal ve Emrah Kaya ile aynı platformda buluşturmayı hedefleyen How to Start Girişimcilik Zirvesi 4 Kasım’da Boğaziçi Üniversitesi Garanti Kültür Merkezi’nde gerçekleşecek.

 

Gün boyu katılımcıları, yeni ve kendini tanıtmak isteyen inovatif girişimleri ve girişimcilik alanındaki profesyonelleri etkileşimli bir atmosferde bir araya getirecek zirvede girişimcilik ekosistemi bütün yönleriyle derinlemesine mercek altına alınacak.

 

Girişimcilik ve İnovasyon Alt Kurulu, kulübün 64 yıllık birikim ve deneyimi ile iş dünyasının birçok alanındaki gelişmeleri analiz ederek edindiği tecrübeyi düzenlediği etkinlikler yoluyla öğrencilerle paylaşmayı, girişimciliğe ilgisi ve hayata geçirecek fikirleri olan öğrencilerin bireysel gelişim hedeflerine ulaşmasına katkı sağlamayı ve bu öğrencileri kendilerini bekleyen gelecek ile erkenden tanıştırmayı amaçlayan bir alt kuruldur. Bu hedefler doğrultusunda How to Start Girişimcilik Zirvesi, Girişimcilik ve İnovasyon Alt Kurulu tarafından 4 Kasım’da gerçekleştirilecek.

How to Start Girişimcilik Zirvesi hakkında daha ayrıntılı bilgi için resmi internet sitemiz http://howtostart.buik.net ‘i ziyaret edebilirsiniz.
Boğaziçi Üniversitesi Güney Kampüs İktisadi ve İdari Bilimler Fakültesi Alt Katı
34342 Bebek-İstanbul
T. +90 212 257 5798
F. +90 212 359 6814






ÖĞRENCİ KULÜBÜNE GİT
ANASAYFA GİT

PAYLAŞ



















