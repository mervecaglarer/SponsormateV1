



31
Ocak 2017Salı


04
Şubat 2017Cumartesi




İstanbul Teknik Üniversitesi
İTÜ Maçka Kampüsü 
Türkiye’nin en uzun soluklu ve en yenilikçi öğrenci etkinliği İTÜ EMÖS bambaşka bir dünyanın kapılarını aralamaya geliyor!

Türkiye’nin en aktif iş ve kariyer kulüplerinden biri olan İTÜ Endüstri Mühendisliği Kulübü tarafından bu sene 24.sü düzenlenen İTÜ Endüstri Mühendisliği Öğrenci Sempozyumu (İTÜ EMÖS), 31 Ocak - 4 Şubat tarihleri arasında “Sanal Rönesans” ana teması çerçevesinde şekillenecek.

Her şeyin sanala yöneldiği günümüz dünyasında, yeni bir çağın başlangıcını, Sanal Yeniden Doğuş’u simgeleyen “Sanal Rönesans”ın alt başlıkları; Data Analytics, Dijital Dönüşüm, Fintek, Endüstri 4.0, Girişimcilik Ekosistemi ve Cognitive Computing şeklinde olacak.

Şehir dışından gelecek katılımcılar için konaklamalı seçeneği de bulunan ve 5 gün süren etkinlik kapsamında konusunda uzman üst düzey şirket yetkililerinin katılacağı oturumlarda ve beyin fırtınalarının dinmek bilmeyeceği panellerde İTÜ EMÖS katılımcıları, iş ve teknoloji trendleri hakkında bilgi sahibi olabilecek; aynı zamanda diğer katılımcılar ve iş dünyasının önde gelen isimleriyle iletişim kurma fırsatı bulacaklar. Katılımcılar akşam eğlencelerinde ise günün bütün yorgunluğunu atabilecekler.

Oturumlara paralel olarak gerçekleşecek İTÜ EMÖS Kariyer Atölyeleri’nde öğrenciler, hem sektörünün lider firmalarıyla vaka analizi, iş simülasyonu veya eğitim platformlarında bir araya gelme fırsatı bulacak hem de kültür, sanat, kişisel gelişim vb. alanlar üzerine gerçekleşecek workshoplarla kendini yeniden keşfedecek.

24. İTÜ EMÖS’ün belirlenen konuşmacıları;

Mustafa Ayhan - Bosch Türkiye, Orta Asya ve Afrika Bölgesi IT Direktörü
Levent Özkan - Aydınlı Grup Genel Müdürü
Emek Akbal - AvivaSA Chief Digital Officer
Metin Salt - Vestel Ventures Genel Müdürü
Zeynep Olcay Öztürk - Loréal Türkiye Pazarlama Direktörü
Walter Brattinga - Türk Henkel Tüketici Yapıştırıcıları Türkiye Müdürü
Emre Güzer - PayU Kurucusu ve CEO
Ahmet Onur - Kolektif House Co-founder
Enes Kaya - Sinemasal Kurucusu
Beral Madra - Türk Sanat Eleştirmeni ve Küratör
Çelenk Bafra - İstanbul Modern Küratör
Ahmet Beliktay - Akıl Fikir İşleri Ajans Direktörü
Prof. Dr. Ata Akın - Acıbadem Üniversitesi Mühendislik Fakültesi Dekanı

Geçtiğimiz yıl kategori başına 50.000’i aşkın oy kullanılan İTÜ EMÖS BaşArı Ödülleri’nde bu yıl da internet oylaması sonucu “Yılın En BaşArılı” isimleri belirlenecek. 31 Ocak gecesindeki törende kategorilerinde “Yılın En BaşArılı”sı seçilen ünlü isimler ödüllerini almak üzere organizasyona konuk olacak ve ardından İTÜ EMÖS Açılış Kokteyli gerçekleşecek. (İnternet oylaması başladığında ilgili kanallardan duyurulacaktır.)

84 üniversite ve 96 farklı bölümden 1000’in üzerinde katılımcı ile gerçekleşen İTÜ EMÖS’te sen de yerini al, geleceği birlikte keşfedelim!





ÖĞRENCİ KULÜBÜNE GİT
ANASAYFA GİT

PAYLAŞ



















