



07
Mart 2016Pazartesi


29
Nisan 2016Cuma




Boğaziçi Üniversitesi
Boğaziçi Üniversitesi 
Türkiye’nin En Kapsamlı Sanal Yatırım Yarışması Investimate Başlıyor!
 
Boğaziçi Üniversitesi İşletme ve Ekonomi Kulübü’nün 63.senesinde organize ettiği Investimate Sanal Yatırım Yarışması 7 Mart’ta başlıyor!
 
Finansal okuryazarlığa katkıda bulunmak amacıyla Türkiye’nin en köklü öğrenci kulübü Boğaziçi Üniversitesi İşletme ve Ekonomi Kulübü tarafından geçtiğimiz yıl ilki düzenlenen Investimate Sanal Yatırım Yarışması, 7 Mart’ta başlıyor. Geçtiğimiz yıl Türkiye genelinde 53 farklı şehir ve 115 farklı üniversiteye ulaşan Investimate, kazananlarına başta New York Finans Dünyası Gezisi ve 10.000 TL nakdi ödül olmak üzere bir çok ödül dağıttı. Geçtiğimiz yıl olduğu gibi yarışmaya Türkiye’deki tüm lisans ve lisansüstü öğrencileri katılabiliyor!
 
Investimate Nedir?
7 Mart’ta başlayıp 8 hafta sürecek olan Investimate Sanal Yatırım Yarışması öğrencilere 2 farklı kategoride yatırım yapma imkanı sunuyor. Pay Piyasası Kategorisinde, yarışmacılar hesaplarına yatırılacak olan 100.000 TL sanal parayı BIST, VIOP ve döviz’de kullanarak bakiyelerini arttırmaya çalışacaklar. Her hafta bakiyesini en çok arttıran kişi ‘haftanın birincisi’ olacak ve Reeder Tabletin sahibi olacak! Forex Kategori Yarışması’nda ise her kullanıcının hesabına sanal 100.000$ tanımlanacak. Öğrenciler, bu bakiyelerini Forex piyasasında değerlendirerek birbirleriyle yarışacaklar. 8 haftalık süreç sonunda iki kategoride de ayrı ayrı olmak üzere sanal portföyünü en çok arttıran 3’er kişi nakdi ödül ve birbirinden değerli sürpriz ödüllerin sahibi olacak!
 
Investimate Kazananlarını Londra’ya Götürüyor!
Toplam 10.000 TL nakdi ödülün yanında, uzman jüri ekibi tarafından belirlenecek 3 kişi Londra Finans Dünyası Seyahati ile IDX Fuar’ı ve London Stock Exchange’i görme fırsatı yakalıyor. SPK ve BİST staj ödüllerinin yanı sıra haftanın birincileri de Reeder Tablet kazanıyor! Üniversitelere özel ödüller ve yarışma boyunca pek çok sürpriz öğrencileri bekliyor.
 
 
Boğaziçi Üniversitesi’nde Finans Günleri
 
4-6 Mart tarihleri arasında Boğaziçi Üniversite’sinde gerçekleşecek olan Investimate Yatırımcı Akademisi’nde katılımcılar yarışma öncesinde kendilerini geliştirme fırsatı buluyor! 3 gün sürecek olan akademide temel analiz, teknik analiz, borsaya giriş, davranışsal finans, piyasalara bakış, forex, viop gibi pek çok konuda kapsamlı eğitimler gerçekleşecek.
 
 
Yarışma hakkında detaylı bilgilere ulaşmak ve ücretsiz kayıt olmak için investimate.org adresine tıklayabilirsiniz. 





ÖĞRENCİ KULÜBÜNE GİT
ANASAYFA GİT

PAYLAŞ



















