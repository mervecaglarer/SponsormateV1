


 

18
Nisan 2017Salı




Bahçeşehir Üniversitesi
Court, Bahçeşehir Üni. Beşiktaş Kampüsü 
Kontenjan sınırlı sayıdadır mutlaka kayıt yaptırılması gerekmektedir. 
Kayıt için tıklayınız.
 
Bahçeşehir Üniversitesi Uluslararası Hukuk Kulübü ve Jus Gentium işbirliğiyle gerçekleştirilen "RoundTable: Güney Çin Denizinde Uluslararası Hukuk Sorunları " etkinliği 18 Nisan 2017 saat: 14.00'da Bahçeşehir Üniversitesi Mahkeme Salonunda gerçekleştirilecektir. 
Konuşmacı: Dr. Nilüfer Oral
Konu Hakkında
 
Güney Çin Denizi’ndeki (GÇD) ihtilaflar, kıyıdaş ülkelerin hem kara hem de bağlantılı sulardaki Münhasır Ekonomik Bölgeler ve kıta sahanlığına giren alanlardaki çakışan hak iddialarından oluşmaktadır. Güney Çin Denizi’ndeki ada, adacık ve sığlıklar bir taraftan egemenlik talepleri diğer taraftan da coğrafi/hukuki tanımlamalarına göre Münhasır Ekonomik Bölgeler ve kıta sahanlığı hususlarında anlaşmazlıklara konu olmuştur. Başta Çin olmak üzere, Filipinler, Tayvan, Brunei, Endonezya, Vietnam ve Malezya arasında dönem dönem sıcak çatışmalara da neden olan bu ihtilaflar dünya kamuoyu gündeminde sıklıkla yer almaktadır.
Bunun yanı sıra Güney Çin Denizi’ndeki sorunsal sadece birtakım ada, adacık, sığlık ve resifin paylaşım kavgasından öte etkileri küresel boyutta hissedilebilecek çok boyutlu ve çok aktörlü bir karmaşa haline gelmiştir. Güney Çin Denizi’nin uluslararası ticaret rotalarının en yoğun alanlarından biri olması ve ihtilaflara angaje olan aktörlerin çeşitliliği, sorunu deniz haklarının karmaşıklığından ziyade uluslararası ilişkiler kapsamına taşımaktadır. Kuşkusuz, bölgedeki çetrefilli hak iddialarının en yankı uyandıranı Çin ve Filipinler arasındaki ihtilaflardır. Geçmişi uzun yıllara dayanan ve içeriği itibariyle en karmaşık egemenlik çakışmalarından biri olan Çin-Filipinler çıkmazı, Filipinler’in başvurusuyla 12 Temmuz 2016 tarihinde Hollanda’da bulunan Daimi Tahkim Divanı’nın Çin aleyhinde karar vermesiyle farklı bir boyut kazanmıştır. Bu seminerde, 12 Temmuz 2016 kararına giden sürecin bölgedeki sorunlara nasıl yansıyacağı değerlendirilecektir.





ÖĞRENCİ KULÜBÜNE GİT
ANASAYFA GİT

PAYLAŞ



















