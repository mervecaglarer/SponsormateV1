


 

16
Mart 2016Çarşamba




Bilgi Üniversitesi
İstanbul Bilgi Üniversitesi 
Sizleri Bilgili Liderlerin yeni projesi Lider Atölyesinin tanıtımı olan Nasuh Mahruki söyleşisi ve kokteylimize davet ediyoruz!
Atölyemizde farkındalığını geliştireceğin pek çok liderlik becerini daha iyi anlamak için Nasuh Mahruki ile söyleşi fırsatını sende yakala !
NASUH MAHRUKİ KİMDİR ?
Ali Nasuh Mahruki , AKUT Kurucu Üyesi ve Yönetim Kurulu Başkanı ,dağcı,  fotoğrafçıdır ve yazardır. Şişli Terakki Lisesi'nin ardından 1992' de Bilkent Üniversitesi İşletme Fakültesi'nden mezun oldu. Dağcılık sporuyla 1988 yılında Bilkent Üniversitesi Doğa Sporları Topluluğu'nda tanıştı. Üç yıl boyunca topluluğun başkanlığını yaptı. Dağcılık dışında mağaracılık, aletli dalış, yamaç paraşütü, motor sporları, bisiklet ve yelken sporuyla ilgilenmektedir. 1992-1994 yılları arasında eskiden Sovyetler Birliği'nin sınırları içinde kalan 7000 metreden yüksek beş dağa tırmanarak Kar Leoparı unvanını aldı.
1995 yılında Everest Dağı'na tırmanan ilk Türk ve dünyadaki ilk Müslüman dağcı oldu. 1996 yılında yedi kıtanın en yüksek dağına tırmanarak Yedi Zirveler projesini tamamlayan 45. sporcu ve en genci oldu. Sonraki yıllarda da birçok zorlu tırmanış gerçekleştirdi. En önemlileri, Oksijen desteksiz olarak gerçekleştirdiği Cho Oyu, Lhotse ve K2 dağlarıdır. 15 yıl aradan sonra bir kez daha Everest Dağı'na tırmandı.
Liderlik, takım çalışması, kişisel gelişim, kendini tanıma, hedef odaklılık, kararlılık, disiplin, risk yönetimi gibi konularda motivasyon konuşmaları ve seminerler düzenlemektedir ve Bahçeşehir Üniversitesi'nde "Takım Çalışması ve Liderlik" dersi vermiştir. Çeşitli gazete ve dergilerde köşe yazarlığı yapmıştır ve çeşitli televizyon kanallarında belgesel programları hazırlamıştır.
AKUT'un kurucu üyesidir ve halen yönetim kurulu başkanlığını sürdürmektedir.
Nasuh Mahruki 6 adet de kitap yazmıştır.
Eserleri :
1995 - Bir Dağcının Güncesi
1996 - Bir Hayalin Peşinde
1999 - Asya Yolları, Himalayalar ve Ötesi
2002 - Yeryüzü Güncesi
2007 - Vatan Lafla Değil Eylemle Sevilir
2010 - Kendi Everest'inize Tırmanın
Nasuh Mahruki kendi liderlik yolculuğundaki tecrübelerini ve kendi başarı hikayesini anlatmak üzere Lider Atölyesi tanıtım söyleşisinde bizlerle buluşuyor! Sende içindeki lideri keşfetmek ya da liderlik becerilerini geliştirmek istiyorsan bize katıl ,birlikte keşfedelim !
Kayıt ve ayrıntılı bilgi :
lideratolyesi.bilgililiderler.com





ÖĞRENCİ KULÜBÜNE GİT
ANASAYFA GİT

PAYLAŞ



















