



23
Mart 2016Çarşamba


24
Mart 2016Perşembe




Yıldız Teknik Üniversitesi
Yıldız Teknik Üniversitesi Beşiktaş Kampüsü 
OTOMOTİVİN DEVLERİ OTEK’16’DA BULUŞACAK
YILDIZ TEKNOPARKTAN OTOMOTİV SANAYİ İÇİN DEV GİRİŞİM
Yıldız Teknik Üniversitesi (YTÜ) Makine Teknolojileri Kulübü(Maktek) tarafından, Yıldız Teknik Üniversitesi Rektörlüğü, Makine Fakültesi Dekanlığı ve Yıldız Teknopark desteğiyle gerçekleştirilecek Otomotiv Teknolojileri Etkinliği 16 (OTEK’16), otomotiv sektörünün devlerini bir araya getirecek. Etkinlik kapsamında, YTÜ Teknopark tarafından yapılacak Türkiye’nin ilk ve tek “Fren Dinamometresi Test ve Ar-Ge Merkezi”de kamuoyuyla paylaşılacak.
YTÜ Beşiktaş Kampüsü Oditoryum’da 23-24 Mart 2016 tarihlerinde gerçekleştirilecek etkinlikte 40 farklı üniversiteden öğrenci ve akademisyenlerin yanı sıra otomotiv sektörünün önde gelen firmalarından üst düzey yöneticiler katılacak. Otomotiv alanında çalışmak isteyen mühendis adayları, ülkemizdeki otomotiv sanayi ve teknolojileri hakkında bilgi sahibi olacağı etkinlikte, katılımcılar otomotiv sistemlerini görsel olarak yakında görme fırsatı da bulacak. Etkinlikte ayrıca, genç mühendislik öğrencileri ve akademik çalışmalarını otomotiv sanayi alanında sürdüren akademisyenler ile bir araya gelecek.
Ford Otosan, Hexagon Studio, Bosch, Tofaş ve AVL gibi firmaların üst düzey yöneticileri de etkinlikte katılımcılarla buluşacak.
TÜRKİYE’NİN İLK FREN DİNAMOMETRESİ TEST VE AR-GE MERKEZİ YILDIZ’DA KURULACAK
Etkinlik çerçevesinde, yerli otomotiv sektöründen 35 firmanın katılımı ile gerçekleştirilen çalıştay sonunda yatırım kararı verilen Türkiye’nin ilk ve tek uluslararası sertifikasyona sahip  “Fren Dinamometresi Test ve Ar-Ge Merkezi”nin lansmanı da yapılacak.
YTÜ Davutpaşa Kampüsü Teknoloji Geliştirme Bölgesi (TEKNOPARK)’ne kurulacak dev yatırımın temeli kısa süre içinde atılacak. Türkiye ve çevre ülkelerdeki otomotiv sektörünün önemli bir eksikliğini giderecek Merkez’in 2017’nin ikinci yarısında faaliyete geçmesi hedefleniyor.
Test merkezinin hayata geçmesiyle birlikte, Türkiye’de üretilen ancak sertifika almak için yurt dışına gönderilen fren sistemleri için ödenen milyonlarca dolar da Türkiye’de kalacak.
Otek’16 çerçevesinde gerçekleştirilecek lansman programında Yıldız Teknopark Yönetim Kurulu Başkanı Erdem Bektaş, “Fren Dinamometresi Test ve Ar-Ge Merkezi” hakkında detaylı bir sunum yapacak.
DÜNYA MOTOGP ŞAMPİYONU KENAN SOFUOĞLU “YERLİ” FORMULA ARACINI KULLANACAK
Türkiye’nin gururu ve Dünya MotoGP şampiyonu Kenan Sofuoğlu da etkinlikte katılımcılarla buluşacak. Türkiye’nin ismini dünyanın çeşitli ülkelerinde başarı ile temsil eden Sofuoğlu, konuşmasının ardından farklı bir şova da imza atacak. Sofuoğlu, Makine Teknolojileri Kulübü YTU Racing ekibi tarafından tamamen yerli teknolojiyle üretilen “Yerli” formula aracı “YTR-02” ile kampüste kısa bir tur atacak.
 
SERGİ ÇADIRI İLE OTOMOTİVİN RENKLİ DÜNYASINA KAPILAR AÇILACAK
En iyi dereceyi yapmak veya en ön sırada bitirmek önemli değil. Driftle birlikte heyecanı, aksiyonu ve çekişmeyi bir arada olacak. Türkiye’deki Drift tutkusunun büyümesine öncülük eden Apex Masters,
Türkiye’de hızla yayılan ‘tuning’ akımının öncüsü Paşam Garage’dan 1300 hplik Msupra,
Doğa ve motor sporlarının bir araya gelmiş şekli off-roadun şampiyon aracı Texxoff tarafından etkinliğe getirilecek.
 
*Etkinliğimiz kayıt formunu doldurmuş her şehirden ve yaştan katılımcıya açıktır.
Etkinliğimizle ilgili bilgi almak ve takipte kalmak için iletişim adresleri :
Otomotiv Teknolojileri Etkinliği’16 Eventi : https://www.facebook.com/events/991320534276364/
Kayıt Formu : bit.do/otektelafisiyok
İnternet sitemiz : www.ytumaktek.org
Facebook sayfamız :   https://www.facebook.com/MAKTEK
Twitter hesabımız : https://twitter.com/YtuMakTek
Instagram hesabımız : https://instagram.com/maktekytu





ÖĞRENCİ KULÜBÜNE GİT
ANASAYFA GİT

PAYLAŞ



















