


 

08
Nisan 2017Cumartesi




Eskişehir Anadolu Üniversitesi
Anadolu Üniversitesi Sosyal Medya Kulübü 
Anadolu Üniversitesi’nde SMIT SUMMIT rüzgarı esecek Anadolu Üniversitesi Sosyal Medya Kulübü (SMK), 8-9 Nisan tarihlerinde Yunus Emre Kampüsü’nü ve Eskişehir’i sallamaya hazırlanıyor. İletişim Fakültesi öğrencilerince kurulan ve yürütülen fakat tüm okul öğrencilerine hitap eden kulüp; beşinci yılında, gelenekselleşmiş olan en büyük etkinliği SMIT SUMMIT (Sosyal Medyada İletişim Tasarımı Zirvesi) ile tekrar kampüse açılmaya hazırlanıyor.
Sosyal Medya ve İletişim Tasarımı sektörünün önde gelen isimlerini ağırlayarak, öğrencilere yeni bir bağlantı kurma ve fırsat yaratma imkanı kazandırmayı amaç edinen kulüp, bu sene de çok önemli isimlere ev sahipliği yapacak. Dijital medya sektöründe, Dijital Dönüşüm Derneği Kurucu Yönetim Kurulu Üyesi Dilara Eldaş’ın ve ülkemizin önde gelen kurumlarının sosyal medya yöneticilerinin konuk olacağı etkinlikte, Hürriyet, Digitürk ve Galatasaray Spor Kulübü’nün sosyal medya yöneticileri öğrencilerle buluşacak ve Tecrübelerini aktaracak. Sosyal medyada özellikle de Youtube alanında oldukça ün sahibi olan Danla Bilic ve Kafalar ekibinin de ağırlanacağı etkinlikte Instagram’ın en çok takip edilen fotoğrafçılarından biri olan Ahmet Erdem de yer alacak. İletişim tasarımı sektörünün seçkin ajansları da öğrencilere Yeni Medya’nın özelliklerini aktararak iş alanları hakkında tecrübelerini kullanarak bilgiler verecek.İki gün boyunca sürecek olan etkinlik, cumartesi ve pazar günleri beşer oturumlar halinde düzenlenecekken konuklar, oturum aralarında fuaye alanında eğlenceli vakit geçirecek.





ÖĞRENCİ KULÜBÜNE GİT
ANASAYFA GİT

PAYLAŞ



















