


 

30
Nisan 2017




İstanbul Teknik Üniversitesi
İTÜ Süleyman Demirel Kültür Merkezi 
IoT Line Fair ‘17 (30 Nisan)
“Artık geleceğin değil, günümüzün teknolojisi!”
 
İTÜ IEEE’ye bağlı EESTEC İstanbul Yerel Komitesi tarafından düzenlenen ve bu sene 30 Nisan’da IoT Türkiye iş birliğiyle üçüncüsü gerçekleşecek olan IoT Line Fair, Türkiye’nin ilk IoT & Akıllı Ürünler Fuarı olma sıfatını taşıyor.
 
Etkinlik, Internet of Things (Nesnelerin İnterneti) ve akıllı ürünler konularıyla alakalı sunumlardan oluşan konferansları, gün boyunca katılımcıların masaları dolaşarak IoT alanında çalışan şirket ve startupların çalışmalarını inceleyebileceği ve dinleyebileceği bir fuar ortamını, nesnelerin interneti meraklısı herkesin tecrübelerini paylaşabileceği Türkiye IoT Ekosistemini bir araya getiren bir networking ortamını ve de yapılacak catering servisini kapsıyor.
 
IoT ekosistemindeki uzman şirket, kişi ve startuplar ile IoT alanını merak eden öğrencilerin bir araya gelmesi ve Türkiye’de aktif olarak çalışılmaya başlanmış bu sektör hakkında bilgi edinebilmesi amacıyla düzenlenen etkinlik her kitleye hitap edebilecek bir program içeriyor ve 1000 kişiye ulaşan yüksek bir katılım hedefliyor.
 
Etkinlikte sunum yapacaklar arasında SAP, IoT-Ignite, ASELSAN, Başakşehir Living Lab, Ata Technology Platforms gibi önemli şirket ve kuruluşlar bulunuyor. Fuarda yer alacak şirket ve startupları www.iotlinefair.com adresinden takip edebilirsiniz.
 
Şirketlerin IoT’ye bakışı ve mevcut çalışmaları, dijitalleşme, akıllı şehir, akıllı ürünler, akıllı endüstri gibi globalde IoT konseptlerinde yapılan çalışmalar, kurumsal başarı hikayeleri, startup’ların konulara bakışı ve çalışmaları, ekosistemin önemi gibi pek çok konunun masaya yatırılacağı etkinlikte, IoT tüm boyutlarıyla ve oldukça geniş bir perspektiften, hem büyük şirketler hem de startuplar tarafından ele alınıyor.

IoT Line Fair ‘17
Yer: İstanbul Teknik Üniversitesi Ayazağa Kampüsü
Salon: Süleyman Demirel Kültür Merkezi
Tarih: 30 Nisan 2017
Facebook Sayfası:
https://www.facebook.com/iotlinefair
https://www.facebook.com/events/1697866136894292
 
Bilgi, Teaser Videosu ve Kayıt:
 
http://www.iotlinefair.com
*Etkinlik Türkiye'nin dört bir yanından tüm katılımcılara açıktır.
*Kayıt ücretsizdir ancak kontenjan sınırlıdır.





ÖĞRENCİ KULÜBÜNE GİT
ANASAYFA GİT

PAYLAŞ



















