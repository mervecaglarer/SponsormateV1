


 

22
Kasım 2019Cuma




İstanbul Teknik Üniversitesi
İTÜ Ayazağa Kampüsü SDKM Konferans Salonu 
27. İTÜ Sektör Günleri bu sene “4 Sektör 4 Lider” konseptiyle sizlerle!

İTÜ Endüstri Mühendisliği kulübü olarak 27 yıldır düzenlediğimiz İTÜ Sektör Günleri, kariyerlerini hangi sektörde yapmak istediklerine karar veremeyen, sektörleri tanımak isteyen öğrencilere yol gösteren bir etkinliktir. Her sene belirlenen sektörün lider firmaları İTÜ’de ağırlanır, bu lider firmaların üst düzey yöneticileri oturumlarda katılımcılara kendi sektörlerini tanıtır.

Finans sektöründe yeni nesil bankacılığın öncüsü olan ING, hızlı tüketim sektöründe dünyanın en hızlı büyüyen şirketlerinden biri olan Pladis, e-ticaret sektöründe özellikle son yıllarda dünyada ve ülkemizde internet girişimciliğinin artmasıyla birlikte en çok ziyaret ettiğimiz alışveriş sitesi olan Trendyol, telekomünikasyon sektöründe ise dünyanın en büyük uluslararası mobil iletişim şirketlerinden biri olan Vodafone bizlerle olacak. Firmalardan gelen yöneticeler kendi sektörlerini değerlendirecek, tecrübelerini aktaracak, kariyer hikayelerini anlatacak ve iş dünyasının değişen dinamiklerini yorumlayacaklar.


Üstelik öğrencilere çalışmayı hayal ettikleri şirketlerin üst düzey yöneticileriyle tanışma, onlarla fikir alışverişinde bulunma ve sektörü farklı yöneticilerin bakış açısıyla değerlendirebilme fırsatını veren bu etkinlik tamamen ücretsiz!


22 Kasım Cuma günü İTÜ Ayazağa Kampüsü’nde SDKM Konferans Salonun’nda gerçekleşecek etkinliğe okul, bölüm, sınıf ayrımı olmadan herkes katılabilmektedir.

Başvurular için http://ituemk.org/sektor/ adresini ziyaret edip kayıt formunu doldurabilirsiniz.

* Organizasyona katılım ücretsizdir.

* Katılımcılara gün sonunda sertifika verilecektir.






ÖĞRENCİ KULÜBÜNE GİT
ANASAYFA GİT

PAYLAŞ



















