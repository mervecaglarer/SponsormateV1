


 

12
Aralık 2017Salı




Sakarya Üniversitesi
SAKARYA ÜNİVERSİTESİ KÜLTÜR VE KONGRE MERKEZİ SALON 1 
Bu dönemki üçüncü büyük salon etkinliğimiz “Geleceği Yönetenler” ile karşınızdayız. Geleceği teknolojinin yönettiği bir dönemde, teknolojinin öncüleriyle beraberiz.Kiğılı CIO Gürkan TAŞKIRAN, Uludağ Sözlük Kurucusu İsmail Alpen ve İnci Sözlük Kurucusu Serkan İnci’nin katılım göstereceği etkinliğimizde konuşmacılarımızı daha yakından tanımak ister misiniz?
Gürkan TAŞKIRAN, profesyonel iş hayatına 1999 yılında Chicco Türkiye’de başlayarak bir çok başarılı projede rol almıştır. 2013 Yılında Chicco Türkiye’den Bilgi Teknolojileri Müdürü olarak ayrıldıktan sonra 2 yıl ABB Grubu bünyesinde bulunan EL-Bi Elektrik ve 2,5 yıl Greyder Ayakkabı firmalarında Bilgi Teknolojileri Bölüm Yöneticisi görevlerini üstlenmiştir. Kariyerine 2016 yılı itibariyle Türkiye’nin önde gelen perakende firmalarından biri olan Kiğılı Giyim’de Bilgi Sistemleri ve Teknolojileri Direktörü olarak devam etmektedir.
Kariyeri boyunca görev aldığı firmalarda; birçok başarılı projeye imza atmıştır. Bu projelerden bazıları Digital dönüşüm ve inovasyon, SAP ve çeşitli ERP sistemlerinin projenlendirilmesi ve hayata geçirilmesi ile veri ambarı, iş zekası, CRM ve üretim optimizasyonları gibi bir çok proje üretmiş ve bu projelerin tamamını başarı ile tamamlamıştır.
Hali hazırda büyük veri , Perakende sektöründe müşteri deneyimi ve Omni-Channel projeleri ile ilgili çalışmaları devam etmektedir.”
İsmail Alpen, Üniversite eğitimini Uludağ Üniversitesi’nde tamamlamıştır. Türkiye’nin sayılı yazılımcılarındandır. Uludağ Sözlük ve Sözlükspot’un kurucusu aynı zamanda İnci Sözlük ve Haberself’in kurucu ortağıdır. Teknoloji ve yazılım konularında çalışmalar ve araştırmalar yürütmekte, gençlerimize yazılım ve teknoloji üretiminde teşvik etmeye onlara yol göstermeye çalışmaktadır.
Şu sıralarda da Sosyal Medya Girişimcileri Derneği adı altında ( SOGİDER) Türk gençlerini ve kamu çalışanlarını; sosyal medya üretimi, yazılım ve teknoloji konularında bilgilendirmeyi ve eğitmeyi amaçlayan projesine yoğunlaşmıştır.
Serkan İnci, Üniversite eğitimini Varna Üniversitesi’nde tamamlamıştır. İnci Sözlük’ün kurucusu ve Türkiye’nin önemli bir girişimcisi ve sosyal medya uzmanıdır. İnci Sözlük ve sözlük içinden doğan İnci Caps kültürü sayesinde, sosyal medya ve yerli mizah anlayışına yön vermiş, Türkiye’de sosyal medya anlamında devrim niteliğinde işlere imza atmayı başarmıştır.
Gençleri bilinçlendirmeyi amaçlayan ciddi çalışmaları bulunmaktadır. Kişisel gelişim ve gelecek nesillerin kafa açımı sayesinde teknolojiyi anlamaları ve doğru tercihleri yapabilmeleri ile ülke refahının arttırılabileceğine inanmakta olup, bu konular özelinde insanlara yol göstermeye çalışmaktadır. Bu amaç doğrultusunda İsmail Alpen ile SOGİDER projesinde yer almaktadır.
### Etkinlik Programı ###
✰ 14.00-14.15 Başlangıç konuşması
✰ 14.15-14.50 Gürkan Taşkıran
✰ 14.50-15.00 Mola
✰ 15.00-16.00 İsmail Alpen - Serkan İnci Panel
✰16.00-16.05 Çekilişler
✰16.05-16.10 Bitiş





ÖĞRENCİ KULÜBÜNE GİT
ANASAYFA GİT

PAYLAŞ



















