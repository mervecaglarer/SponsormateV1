



06
Aralık 2019Cuma


07
Aralık 2019Cumartesi




İstanbul Teknik Üniversitesi
İTÜ Maçka Kampüsü Mustafa Kemal Amfisi 
Teknoloji gurularının heyecanla beklediği ve sektörün en prestijli etkinliklerinden biri olan Bilişim Teknolojileri Zirvesi (BTZ) 6-7 Aralık tarihlerinde İTÜ Maçka Kampüsü’nde düzenlenecek.

İTÜ İşletme Mühendisliği Kulübü tarafından düzenlenen 12. Bilişim Teknolojileri Zirvesi 5 ana bölümden oluşuyor: Oturumlar, Bilişim Teknolojileri Alanı (BT Alanı), İnteraktif Bölüm, Dijifikir E-İş Fikri Yarışması ve İşletme Mühendisliği Kulübü Sosyal Medya Ödül Töreni.

Bu yıl “Yarının Dünyası ve Yapay Zeka” ana teması ile yola çıkan Bilişim Teknolojileri Zirvesi’nde sektörlerde gerçekleşen dijital dönüşümün ardından bizleri nelerin beklediği, yapay zekanın günümüze ve geleceğe etkileri sektörün önde gelen isimleri, girişimciler ve yatırımcılar tarafından irdelenecektir. Konuşmacılar tarafından gerçekleşecek oturumları dinlerken hem hayrete düşecek, hem ilham alacak, hem de kariyerinize yön vereceksiniz.

Geçen Seneki Zirvedeki Oturumlarda,

Casper CEO'su Charlotte Lamprecht,

Vestel CMO’su Tunç Berkman,

Interrail Türkiye Kurucusu Bestami Köse,

İTÜ ARI Teknokent CEO’su Doç. Dr. Deniz Tunçalp,

Karikatürist Erdil Yaşaroğlu,

Youtube Ekibi Post42,

Aslanoba Capital Kurucu Başkanı Hasan Aslanoba,

S&S Motors CEO’su Ferhat Albayrak,

Borusan Mannesmann CEO’su Zafer Atabey

Hadi Bilgi Yarışması Kurucu ve CEO'su Emre Ulusoy,

Sanatçı Ceyhun Yılmaz gibi isimler yer almıştı. Zirve bu sene de alanında yetkin birçok konuşmacıyı yine İTÜ Maçka Kampüsü’nde ağırlayacak.

BT Alanı, bilişim sektörünün farklı alanlarında faaliyet gösteren şirketleri tek bir organizasyonda buluşturmasının yanında, girişimcilerin gereksinim duyduğu networking için de uygun bir ortam sağlamaktadır. Bunun yanında firma ürünlerinin, kampanyaların doğrudan kullanıcıya ulaştırılmasını ve geri bildirim alınmasını da mümkün kılmaktadır. Katılımcılar, BT Alanı’nda bilişim dünyasındaki son gelişmelerden haberdar olacakları gibi yeni teknolojileri de deneyimleme imkânı bulacaklar.

BTZ 2010’da Türkiye’de bir ilk olarak gerçekleştirilmeye başlanan İşletme Mühendisliği Kulübü Sosyal Medya Ödülleri, ülke çapında büyük bir ses getirmektedir. Her yıl olduğu gibi BTZ 2019’de de sosyal medyayı en iyi şekilde kullanan sanat, spor ve iş dünyasından ünlü isimlerin yanı sıra en etkili sosyal medya markaları, sosyal medyayı en başarılı kullanan resmi kurum, sivil toplum örgütü İTÜ öğrencilerinin oyları sonucunda belirlenerek 7 Aralık akşamı düzenlenecek törende ödüllendirilecektir.

**Oy vermek için: http://sosyalmedyaodulleri.com
 
12. Bilişim Teknolojileri Zirvesi kapsamında bu sene 4. Kez düzenlenecek olan Dijifikir, genç girişimcileri yatırımcılarla buluşturarak hayallerini gerçeğe dönüştürme şansı sağlar. Yarışma kapsamında Türkiye’de ve Dünya’da teknolojinin odağındaki konular hakkında yeni fikirler üreten genç insanlar, jüri ve katılımcılar önünde fikirlerini sunma fırsatı yakalar. Her yıl girişimcilik ekosistemine yeni değerler katmaya devam eden Dijifikir, geleceğin yönetici adaylarını, potansiyellerini keşfedip sergileyebilecekleri bir etkinlik çerçevesinde bir araya getirmeye ve onlara girişimcilik yolunda destek olmayı kendine ilke edinmiştir.

Zirveyle ilgili detaylı bilgiler ve başvurmak için http://btz.org.tr adresini ziyaret edebilirsiniz.

Ayrıntılı bilgi ve sorularınız için; info@btz.org.tr

***Zirve sonunda İTÜ onaylı katılım sertifikası verilecektir.***






ÖĞRENCİ KULÜBÜNE GİT
ANASAYFA GİT

PAYLAŞ



















