



09
Mayıs 2017Salı


11
Mayıs 2017Perşembe




Gazi Üniversitesi
İktisadi ve İdari Bilimler Fakültesi 
Merhabalar,

Akademi Kariyer Günleri bu yıl 10.defa 9-10-11 Mayıs 2017 tarihlerinde Gazi Üniversitesi İktisadi ve İdari Bilimler Fakültesi Dekanlığı ve Karyön Topluluğu ortaklığında Gazi Üniversitesinin 90. Kuruluş Yılı temasıyla düzenleniyor. Öğrenciler ve şirketleri kampüsümüzde bir araya getirdiğimiz, şirketlerin çalışma politikaları, departmanları, iş ve staj imkânları hakkında bilgi edinmeye yarayan etkinlikler düzenlemeyi amaçlamaktayız. 
 İktisadi ve İdari Bilimler Fakültesi'ndeki 12.300 öğrenci, Gazi Üniversitesi genelindeki 73.000 öğrenci ve ulusal bazda ilgili üniversiteler ile Ankara’da ki 17 üniversitenin öğrencisine ulaşan bu organizasyon Gazi Üniversitesi Rektörlüğü tarafından da destekleniyor. 

AKG; paneller, stantlar ve workshoplar olmak üzere 3 ayaktan oluşuyor. 3 gün boyunca 420 kişi kapasiteli 100.Yıl Kültür Merkezi'nde kamu, özel sektör ve sivil toplum kuruluşlarının üst düzey yöneticileri panellerde konuk ediliyor. Yine organizasyon boyunca gün boyu fakülte içerisinde ortalama 50 firmaya kendilerini tanıtabilecekleri, staj ve iş başvurularını kabul edebilecekleri stant imkânı sağlanıyor. Workshop ayağında ana paneller dışında kişisel gelişim seminerleri, yabancı dil seminerleri, canlı mülakat deneyimleri fakülte içerisindeki seminer salonlarında gerçekleşiyor. 
Etkinliğimizin özel sektör ayağında Türkiye pazarında kendi alanlarında büyük yere sahip olan kurumların CEO'ları ya da üst düzey yöneticiler yer alacak. Kamu kurumları üzerine kariyer planı yapan öğrenci arkadaşlarımıza ise izleyeceği yollar anlatılıp panelist olarak aramızda yer alacak Kurum Başkanları'nın tecrübelerini dinleyeceğiz. Bir diğer panelist konuklarımız ülkemizde önemli yere sahip olan öncü sivil toplum kuruluşu yetkilileridir. 
Kurumlar, workshoplar ve stantların yanında organizasyona sponsor olarak da dahil olabiliyorlar. Ana sponsorlar, organizasyona maddi destekle katılıp organizasyonun her aşamasında yer alıyorlar. Lezzet sponsorları, organizasyon boyunca kuracakları stantlarla gıda ve içecek gibi ürünlerin dağıtımını gerçekleştiriyorlar. Hizmet sponsorları, iletişim, ulaşım gibi alanlarda sundukları hizmetlerle organizasyona dahil oluyorlar. 

Bu büyük organizasyon kapsamında stant açmak isteyen firma, kurum ve kuruluşların ekteki formu doldurarak elektronik ortamda ya da faks yoluyla bize ulaştırması gerekmektedir.





ÖĞRENCİ KULÜBÜNE GİT
ANASAYFA GİT

PAYLAŞ



















