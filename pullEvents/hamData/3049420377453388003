



26
Kasım 2017


01
Aralık 2017Cuma





Güney Kampüs 
BOĞAZİÇİ ÜNİVERSİTESİ İŞLETME VE EKONOMİ KULÜBÜ TARAFINDAN DÜZENLENEN FINANCE BREAK 11.YILINDA FİNANSIN ZİRVESİ'Nİ BOĞAZİÇİ'NDE BULUŞTURUYOR!
Boğaziçi Üniversitesi İşletme ve Ekonomi Kulübü, öğrencilere kampüste 5 gün boyunca finansın konuşulacağı, finans dünyasında merak ettikleri soruların cevaplarını bulma fırsatı sunan, Finance Break Finans Zirvesi’nin 11.sini düzenliyor. Boğaziçi’nin tek finans zirvesi olan Finance Break, bu yıl finansın teknolojiyle yeniden doğuşunu anlatacağı ‘Finansta Rönesans’ mottosuyla çıkıyor. Finans alanında uzman bir çok ismi bir araya getirecek olan Finance Break, bu yıl 27 Kasım-1 Aralık tarihleri arasında Boğaziçi Üniversitesi Güney Kampüsü’nde QNB Finansbank ana sponsorluğunda gerçekleşecek.
Türkiye’nin en köklü ve en büyük öğrenci kulübü Boğaziçi Üniversitesi İşletme ve Ekonomi Kulübü Ekonomi Finans alt kurulunun düzenleyeceği Finance Break’te; DeutscheBank Ceo'su Albert Krespin, Teb Yatırım Ceo'su Baturalp Candemir,QNB Finans Invest Ceo'su Özgür Güneri, Prof.Dr.Emre Alkin,, Actus Portföy Yönetimi Yatırım Komitesi Üyesi Murat Sağman,Penti CFO’su Sevtap Arslan, Pfizer Finans Direktörü Ezgi Balcı Gülseren, Teb Yatırım Stratejisti Işık Ökte, İş Yatırım Yöneticisi Şant Manukyan, Socar Türkiye Finansal Risk Koordinatörü Ali Ağaoğlu, DNG Danışmanlık Kurucusu Fatih Keresteci, BloombergHt sunucularından Barış Esen, Güzem Yılmaz ve daha birçok değerli isim ağırlanacak.
Finance Break, üniversite öğrencilerine finansta en yeni konuları ele alarak gelecekte neler beklendiğini anlatırken, oturum sonu soru cevaplar ile katılımcılarına etkinlikte aktif bir şekilde yer alma olanağı da sağlıyor. Etkinlik ile ilgili detaylı bilgi ve katılım formu için http://financebreak.buik.net/ sitesini ziyaret edebilirsiniz.
Boğaziçi Üniversitesi İşletme ve Ekonomi Kulübü
1953 yılında Robert Kolej bünyesinde İş İdaresi ve Talebe Cemiyeti adı altında kurulan kulübümüz 1975′te İşletme Kulübü olarak anılmaya başlamış, 1990 yılında ise İşletme ve Ekonomi Kulübü adını almıştır. Şu anda pek çok ayrı koldan sayısız faaliyet gerçekleştiren İşletme ve Ekonomi Kulübü, 21 yıldır bir pazarlama yarışması olan Brandmarker’ı gerçekleştirmekte, Türkiye’nin ilk ve tek sanal yatırım yarışması olan Investimate’i düzenlemektedir. Pek çok konuda diğer öğrenci kulüplerine örnek teşkil eden “ilk”ler gerçekleştiren İK, Türkiye’yi ” Kariyer Günleri” kavramıyla tanıştıran, yenilikçi ve öncü çizgisiyle Türkiye’nin öğrenciler tarafında çıkarılan ilk iş dünyası ve ekonomi dergisi Foreline’i çıkartan kulüp olmasının yanı sıra kısa adı İKTP olan İşletme Kulüpleri ve Toplulukları Platformu’nun da kurucularından biridir.
Boğaziçi Üniversitesi Güney Kampüs
İktisadi ve İdari Bilimler Fakültesi Alt Katı
34342 Bebek-İstanbul
T. +90 212 257 5798
F. +90 212 359 6814
www.buik.net
http://financebreak.buik.net/
financebreak@buik.net






ÖĞRENCİ KULÜBÜNE GİT
ANASAYFA GİT

PAYLAŞ



















