


 

21
Şubat 2020Cuma




Koç Üniversitesi
Koç Üniversitesi Ana Kampüs / Sarıyer / İstanbul 
Koç Üniversitesi’nin en köklü kulüplerinden “İşletme Kulübü” gururla sunar:

Koç Üniversitesi İşletme Kulübü bünyesinde bu yıl 9.sunu düzenlediğimiz “Business Trip” adlı etkinliğimiz, alanlarında üstün başarıya ulaşmış şirketlerin üst düzey yöneticileriyle, Türkiye’nin çeşitli üniversitelerinden seçilmiş 500 başarılı öğrenciyi bir araya getiren 3 günlük bir iş seyahatidir.

21-22-23 Şubat tarihlerinde düzenlediğimiz bu etkinlikte, Türkiye’nin önde gelen sektörlerinde başarı göstermiş üst düzey yöneticilerin, eğitim hayatlarını, deneyimlerini ve vizyonlarını öğrencilerle paylaşmaları; sektörlerini ve şirketlerini öğrencilere tanıtmaları amaçlanmaktadır.

Oturumların sonunda, katılımcılardan gelen sorular doğrultusunda interaktif bir ortam yaratılmakta ve bu ortam sayesinde konuşmacılarla katılımcılar arasında birebir diyalog kurulmaktadır.

Etkinlikle eş zamanlı, kişisel gelişim odaklı çeşitli seminerler dizisi halinde gerçekleşecek paralel bir organizasyon olan Business Academy, bu sene de katılımcılarımıza günlük hayatın yanı sıra iş hayatında ve mülakatlarda da kritik rol oynayan edinimler kazanma ve daha geniş bir bakış açısına sahip olma imkanı tanıyor. Katılımcılarımıza Business Academy kapsamında ayrıca bir sertifika daha verilecektir.

Ayrıca 20 den fazla şirketin üst düzey yöneticileriyle birlikte 21 Şubat tarihinde düzenleyeceğimiz Networking Night kokteylimizde bu yöneticiler ile bir arada olma şansını yakalayacaksınız.

Etkinliğimizin amacı, kariyerlerinin henüz başında olan öğrencilerin ilgilendikleri sektörler hakkında bilgi edinerek kariyerleri hakkında bilinçli karar verebilecek hale gelmeleridir.

3 gün boyunca oturumların tamamına katılım gösterenlere sertifika verilecektir.

Sponsor firmalar tarafında çeşitli hediyeler ve ödüller olacaktır.

Gelecekte Türkiye’de fark yaratacak liderlerin ilk adımlarını belirlemelerinde büyük önem taşıyan bu projede sizi de aramızda görmekten mutluluk duyarız.

* Etkinliğimiz tüm üniversite öğrencilerine açık bir organizasyondur ve katılım için CV elemesi şirketlerin önceliği doğrultusunda yapılacaktır.


Başvuru için;
https://forms.gle/UGidDQkcHtnacco58






ÖĞRENCİ KULÜBÜNE GİT
ANASAYFA GİT

PAYLAŞ



















